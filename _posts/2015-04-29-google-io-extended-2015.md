---
title: Google I/O Extended 2015
---
Tra meno di un mese avrà inizio il [Google I/O](http://google.com/io), l'appuntamento annuale più importante di Google, in cui verranno presentate le novità per gli sviluppatori per l'anno a seguire e che, inevitabilmente, porterà diverse novità anche in casa (e nelle mani) di milioni di utenti.

Come sapete sono tra i **manager del GDG Milano** e anche quest'anno il gruppo organizzerà il consueto **Extended** per la visione del keynote principale.

Ammetto che questa volta io non ci sarò, perchè quest'anno ho la fortuna di poter essere a San Francisco in quei giorni e potrò assistere all'evento dal vivo. 

Per fortuna il GDG Milano può avvalersi di una nutrita schiera di collaboratori, quindi se volete trascorrere qualche ora assieme ad altri appasionati, fare un po' di networking e mangiare un boccone, non vi resta che iscrivervi.

Per maggiori informazioni vi rimando alla [pagina sul sito del GDG Milano](http://www.gdgmilano.org/extended-2015/).