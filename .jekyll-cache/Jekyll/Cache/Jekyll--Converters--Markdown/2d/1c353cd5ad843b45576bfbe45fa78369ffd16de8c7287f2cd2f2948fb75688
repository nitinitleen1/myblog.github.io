I"O
<p>Una delle cose più belle di Jekyll è la sua versatilità sul fronte hosting. Ok, si tratta di un generatore di siti statici, quindi, trattandosi di file statici appunto, la versatilità è un fattore comune a quasi tutti i generatori di questo tipo. Jekyll però ha dalla sua un’arma in più.</p>

<p>Una delle possibilità di hosting più comuni è quella relativa alle <a href="https://pages.github.com/">Github Pages</a>. Nella pratica queste pagine sono generate proprio da Jekyll, il che rende possibile eseguire l’upload del nostro codice e lasciare che sia Github a generare poi il sito per noi. Se a tutto questo aggiungete anche l’uso di <strong>Git</strong>, capirete come le Github Pages siano la destinazione preferita per chi usa Jekyll.</p>

<p>Quando decidiamo di usare una Github Pages come hosting per il nostro progetto, possiamo utilizzare due modalità:</p>

<h3 id="user-or-organizzation-site">User or organizzation site</h3>

<p>Questa opzione permette di creare un sito relativo al nostro account, che si tratti del nostro sito personale o di quello di una pagina che abbiamo in gestione. La procedura per potersi avvalere di questa opzione è veramente molto semplice:</p>

<ol>
  <li>Create un repository e nominatelo secondo la formula <em>vostro-nome.github.io</em></li>
  <li>Impostate il vostro progetto con Git (clonate il repository o createne uno nuovo impostandolo come repo remoto)</li>
  <li>Caricate i vostri file</li>
</ol>

<p>Una volta fatto, troverete il vostro sito all’indirizzo corrispondente al nome del repository.</p>

<h3 id="project-site">Project site</h3>

<p>In questo caso il sito si riferisce ad un progetto che si può trovare sul nostro account Github, quindi potenzialmente se ne può avere più di uno. Basta seguire i seguenti step:</p>

<ol>
  <li>All’interno del vostro repository, create un <em>branch</em> denominato <em>gh-pages</em></li>
  <li>Copiate i file relativi al sito del vostro progetto all’interno del <em>branch</em></li>
</ol>

<p>Terminati questi due passaggi, troverete il sito del vostro progetto all’indirizzo <em>vostro-nome.github.io/nome-repository</em>.</p>

<h3 id="in-conclusione">In conclusione</h3>

<p>Nella pratica questo rende possibile lavorare in locale al proprio progetto con Jekyll e utilizzare Git per eseguire l’upload del vostro codice, senza dover generare il sito tramite il comando <em>Jekyll build</em>. Davvero molto comodo.</p>

<p>Di contro, tramite questa opzione, il codice del vostro progetto Jekyll sarà visibile a tutti sul vostro account. Raramente questo rappresenta un problema, ma è bene saperlo.</p>

:ET