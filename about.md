---
layout: page
title: Due parole su di me
---
## Chi sono
Se state leggendo questa pagina sapete già che mi chiamo Jacopo Rabolini. Quello che magari non sapete è che sono nato a Milano nel Novembre del 1977. Fin da piccolo ho dato prova di interesse verso il mondo della tecnologia. Computer, videogames, fantascienza e tutte quelle cose che si attribuiscono ad un certo tipo di cultura nerd o geek che dir si voglia.

Con il passare degli anni i miei interessi hanno preso strade tortuose. Sono mutati, poi tornati gli stessi e in fine si sono affinati fino a diventare prima una passione e poi un lavoro.

Oggi mi interesso e mi occupo di **web design**, di **grafica** e seguo con attenzione il mondo della tecnologia informatica, con particolare attenzione verso le questioni legate al web e al mobile.

## Cosa faccio
Principalmente mi dedico al web design, con una spruzzata di sviluppo web dietro le quinte e rifinisco il tutto con lavori di grafica, come loghi e immagini da utilizzare sulle pagine web che realizzo. Le mie competenza spaziano da HTML e CSS, fino all'utilizzo di Photoshop ed Illustrator, passando per Javascript, jQuery, Sass, Bootstrap, Jekyll, Wordpress e chiudendo il tutto con un po' di PHP.

Potete dare un'occhiata al mio [profilo Linkedin](https://www.linkedin.com/profile/view?id=90168584) per approfondire!

Sono anche un grafico per il "mondo fisico", se così vogliamo chiamarlo e mi piace cimentarmi con la stampa su carta, tessuto e altri tipi di supporto, anche grazie alle mie conoscenze relative alla stampa serigrafica, digitale e offset.
